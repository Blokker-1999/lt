<section><title>over modems</title>
	<para>Over modems is heel wat te zeggen, modems hebben een essentiele rol gespeeld in de ontwikkeling van internet.</para>
	<section><title>modulatie-demodulatie</title>
		<para>Per definitie is een modem een modulator-demodulator. Modulatie is het encoderen van digitale informatie (zoals bits) over een analoog signaal (zoals het geluid over een telefoonverbinding). Demodulatie is het terug omzetten van dit analoge signaal naar (hopelijk dezelfde) bits.</para>
		<para>Een modem is dus een interface tussen de computer en het telefoonnetwerk, en laat toe dat twee computers (digitaal) met elkaar praten over de (analoge) telefoon.</para>
	</section>
	<section><title>baud</title>
		<para>Het moduleren van digitale informatie gebeurt in <command>symbolen</command>. Een symbool is een eenheid van digitale informatie die gecodeerd (gemoduleerd) is in een analoog signaal. Zo een eenheid van digitale informatie is bijvoorbeeld een bit (deze kan 0 of 1 zijn). Maar het kan evengoed een koppel bits zijn (mogelijke symbolen zijn dan 00, 01, 10 en 11). </para>
		<para>Indien een modem 300 symbolen per seconde kan zenden of ontvangen, spreken we van een <command>modulatie rate</command> of <command>baud rate</command> van 300.</para>
	</section>
	<section><title>bit rate</title>
		<para>De <command>bit rate</command> van de modem hangt af van de gebruikte symbolen. In het geval dat elk symbool slechts 1 bit bevat, is de bit rate gelijk aan de baud rate. Bevat elk symbool twee bits, dan is de bit rate het dubbel van de baud rate.</para>
	</section>
	<section><title>bits per seconde</title>
		<para>De <command>bit rate</command> kan je meten in bits per seconde (<command>bit/s</command> of <command>bps</command>) of ook in kilo- mega- giga- en terabits per seconde (ook geschreven als Mbit/s, Mbps, Gbit/s, Gbps, Tbit/s, Tbps). In tegenstelling tot de kibi vs kilo discussie bij harde schijven, is hier een kilo altijd gelijk geweest aan 1000 en een mega altijd aan 1000 kilo (enzoverder).</para>
	</section>
	<section><title>pariteit</title>
		<para>Pariteit is een eenvoudige controle op fouten tijdens de transmissie.</para>
		<para></para>
	</section>
	<section><title>seventies V. standaarden</title>
		<para>De bandbreedte (soms ook snelheid genoemd) in bits per seconde hangt af van de gebruikte standaard. De <command>V.21</command> standaard van 1962 liet toe om 300 bit/s te halen met een baud rate van 300 (mbv FSK). De <command>V.22</command> standaard uit 1976 haalde 1200 bit/s gebruik makend van 600 baud (mbv PSK).</para>
		<para></para>
	</section>
	<section><title>eighties V. standaarden</title>
		<para>De jaren 80 zagen een evolutie van 2400 bit/s over 600 baud (de V.22bis standaard) naar 9600 bit/s over 2400 baud. Deze laatste werd in 1989 bereikt met de <command>V.32</command> standaard.</para>
		<para></para>
	</section>
	<section><title>nineties V. standaarden</title>
		<para>1991 zag de 14.4 kbit/s, dit werd verdubbelt in 1994 en verdrievoudigt in 1996 om vanaf 1998 een tijdje te verblijven op de veelgebrukte <command>V.90</command> standaard van 56 kilobits per seconde.</para>
		<para>Nadien zijn we overgeschakeld op andere technologien zoals DSL en DOCSIS.</para>
	</section>
</section>
<section><title>over DSL</title>
	<section><title>DSL</title>
		<para>DSL is een verzamelnaam voor verschillende <command>digital subscriber loop</command> implementaties zoals SDSL, IDSL, ADSL, ADSL2 etc.</para>
		<para>Typisch aan DSL is dat je een <command>DSL-splitter</command> nodig hebt om de lage voice-tonen (die naar de klassieke telefoon moeten) te scheiden van de hoge tonen (boven 25kHz) die DSL gebruikt voor data, en die naar de xDSL modem moeten.</para>
		<para>In tegenstelling tot wat sommige mensen denken, maakt de DSL technologie geen gebruik van het echte <command>pots</command> netwerk, maar enkel van de <command>local loop</command>.</para>
	</section>
	<section><title>ADSL</title>
		<para><command>Asynchronous DSL</command> werkt ook over de telefoonlijn, maar is veel sneller dan de 'normale' modems. ADSL gebruikt andere frequenties dan de voice-modems, en werkt enkel op de korte afstand (de local loop) tot aan de <command>DSLAM</command> in de telefooncentrale. Die DSLAM splitst wederom de stem van de rest, en waardat de stem over het pots netwerk verder gaat, gaat het adsl signaal over het datanetwerk van de telefoonmaatschappij (of isp) om zodoende het internet te bereiken.</para>
		<para>ADSL heeft typisch een veel grotere download bandbreedte dan upload. Een adsl modem synchroniseert met een bepaalde sync rate, de gebruiker bereikt door overhead maximaal 80-85 procent van deze sync rate.</para>
	</section>
	<section><title>SDSL</title>
		<para><command>Synchronous DSL</command> is nagenoeg identiek aan ADSL, behalve dat de up en download hetzelfde is.</para>
	</section>
	<section><title>DSLAM</title>
		<para>Een DSLAM is een <command>multiplexer</command> die verscheidene DSL lijnen verbindt met het internet. Je kan pas ADSL nemen als jou telefooncentrale over een DSLAM beschikt.</para>
		<para>De bandbreedte die je haalt tussen je xDSL modem en je lokale DSLAM wordt beperkt door de afstand tot aan de centrale:</para>
		<screen>
 300m --> 25 Mbit/s
 600m --> 24 Mbit/s
 900m --> 23 Mbit/s
1200m --> 22 Mbit/s
1500m --> 21 Mbit/s
1800m --> 19 Mbit/s
2100m --> 16 Mbit/s 
4500m --> 1.5 Mbit/s 
		</screen>
	</section>
	<section><title>local loop</title>
		<para>Met de <command>local loop</command> bedoelen we de laatste paar kilometer draad van de telefooncentrale tot aan uw woning. In heel wat landen is de (oude) publieke telefoonmaatschappij de eigenaar van deze laatste kilometer tot aan uw huis. Sommige landen hebben een wetgeving die verplicht om deze <command>local loop</command> te delen met concurrenten.</para>
	</section>
	<section><title>ATM</title>
		<para>ATM is ontwikkeld in de jaren 80 met realtime audio en video over het entwerk als doel. ATM werkt met zeer kleine cellen om <command>jitter</command> te voorkomen. Het is immers onaanvaardbaar dat packetjes te laat komen tijdens een telefoongesprek.</para>
		<para>Naast een DSLAM (in dezelfde telefooncentrale) staat soms een ATM verbonden met een ISP.</para>
	</section>
	<section><title>IP-DSLAM</title>
		<para>Een IP-DSLAM is een DSLAM die rechtstreeks IP spreekt met routers (in tegenstelling tot de normale DSLAM die ATM gebruikt om daarna via een ATM-IP router te verbinden met IP.</para>
	</section>
	<section><title>IDSL</title>
		<para>IDSL is DSL over ISDN. Het grote verschil met SDSL en ADSL is dat er bij ISDL geen gebruik wordt gemaakt van het klassieke voice-telefoonnetwerk. Alle data gaat over het ISDN netwerk. Nadeel is dan weer dat je niet tegelijk kan internetten en telefoneren (als je enkel over ISDN beschikt).</para>
		<para></para>
	</section>
	<section><title>multiplexen</title>
		<para>Multiplexen wil zeggen dat meerdere digitale signalen (die komen van meerdere kabels) worden samengezet op 1 enkel signaal (een enkele kabel). Multiplexen laat dus toe dat meerdere digitale signalen een (duur) kanaal (of een enkele kabel) delen. De multiplexer is een toestel dat meerdere signaal groepeert, de demultiplexer haalt de originele signalen er weer uit. Deze toestellen worden ook een <command>muxer</command> en een <command>demuxer</command> genoemd.</para>
	</section>
	<section><title>ADSL2+</title>
		<para>ADSL2+ gebruikt een groter spectrum om de downloadsnelheid van ADSL te verdubbelen tot 24Mbit/s.</para>
	</section>
</section>
<section><title>over kabelmodems</title>
	<section><title>DOCSIS</title>
		<para>DOCSIS is een internationale standaard om dataverkeer mogelijk te maken over de bestaande kabel-TV netwerken (zonder de TV utizendingen te verstoren).</para>
		<para>DOCSIS maakt gebruikt van kabelmodems die dienst doen als bridge en als modem om internet toegang te leveren via het (coax) kabelnetwerk.</para>
		<para>In Europa wordt door de PAL/NTSC verschillen eigenlijk de <command>EuroDOCSIS</command> standaard gebruikt (die ongeveer 25 procent sneller is dan de equivalente DOCSIS standaard).</para>
	</section>
	<section><title>CMTS</title>
		<para>Te vergelijken met de DSLAM bij DSL, verbinden de kabelmodems van de klanten zich met een CMTS in de centrales van het (TV-)kabelnetwerk. Een CMTS heeft (duizenden) coax kabels aan de ene kant, en ethernet interfaces aan de internet kant.</para>
		<para></para>
	</section>
</section>
<section><title>over bandbreedte</title>
	<para>Tot slot nog een kleine vergelijking van bandbreedtes van de besproken modems in kilobytes per seconde.</para>
	<screen>
Modem 300/300 bit/baud  -->  0.03kB/s
Modem 2400/600 bit/baud -->  0.24kB/s
Modem 9600/2400         -->  0.96kB/s
Modem 14.4 (V.32 bis)   -->  1.4 kB/s
Modem 56k (V.90)        -->  6.6 kB/s

ISDN BRI                -->   16 kB/s
IDSL                    -->   18 kB/s
SDSL                    -->  290 kB/s

ADSL                    -->  1024/  128 kB/s
ADSL2+                  -->  3072/  448 kB/s
DOCSIS v1               -->  4750/ 1125 kB/s
EuroDOCSIS v1           -->  6000/ 1125 kB/s
DOCSIS v2               -->  4750/ 3375 kB/s
EuroDOCSIS v2           -->  6000/ 3375 kB/s
DOCSIS v3               --> 20000/15000 kB/s
EuroDOCSIS v3           --> 25000/15000 kB/s

ter info : GPON FTTH    --> +300000 kB/s
	</screen>
</section>
